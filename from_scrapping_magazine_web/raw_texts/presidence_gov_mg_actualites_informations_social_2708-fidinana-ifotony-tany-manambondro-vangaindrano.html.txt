Fidinana ifotony nijery sy nampahery ireo tra-boina tany Manambondro - Vangaindrano Vous êtes ici : Accueil / Actualités / Informations / Social / Fidinana ifotony nijery sy nampahery ireo tra-boina tany Manambondro - Vangaindrano Social Fidinana ifotony nijery sy nampahery ireo tra-boina tany Manambondro - Vangaindrano 1 novembre 2025 Manoloana ny hain-trano nahazo ny mponina tao Manambondro – Vangaindrano, dia nidina ifotony nijery sy nampahery ny tra-boina ny Fitondram-panjakana, notarihin’ny Mpanolotsaina Avo, Kolonely RAMPANARIVO, miaraka amin’ny Minisitry ny Ministère de la Population et des Solidarités de Madagascar , Ramatoa RAHARINIRINA Sidonie ary ny Solombavambahoakan’i Madagasikara voafidy tao Vangaindrano, Andriamatoa MAHAVITARAHA Sylvestre. Nanolotra fanampiana vonjimaika ho an’ireo tra-boina sy ho fanehoana firaisankina amin’ny vahoaka ny fitondram-panjakana. « Maharary ny mahita ireo trano fonenana may sy rava ao anatin’ny fotoana fohy, satria fahorian’i Manambondro dia fahorian’ny Malagasy rehetra » hoy Kolonely RAMPANARIVO. Nohamafisiny fa efa misy tafo fanitso sy fitaovana natokana ho amin’ny fanorenana trano vaovao, ary fanampiana hafa ho avy, avy amin’ny BNGRC . Namporisihina ny vahoaka hifanolo-tanana, satria amin’ny fotoan-tsarotra tahaka izao no ilàna ny fiaraha-mientana sy manamafy orina ny firaisankina. Nampitandrina ihany koa ny Mpanolotsaina Avo, Kolonely RAMPANARIVO, ny amin’ny tsy fitandremana mety hiteraka loza na ny fanimbana, ary nangataka amin’ny rehetra mba hanaraka ny toromarika sy fepetra omen’ny manampahefana isan-tsokajiny. Ramatoa Ministry ny Mponina sy ny Firaisankina indray dia nanamafy ny tokony hitandremana sy hanorenana trano manaraka ny fenitra, ny tokony handraisan’ ny Ben’ny tanàna andraikitra amin’ny fanaraha-maso ary ny fananan’ny vehivavy anjara andraikitra feno ao anatin’ny fanorenana. « Asa no ilaina amin’ny fotoana toy izao fa tsy kabary » hoy ny Solombavambahoakan’i Madagasikara MAHAVITARAHA Sylvestre. Vous êtes peut être intéressés Fihaonan'ny Filoham-panjakana tamin'ireo mpisehatra samihafa tao Toliara Nandritra ny fihaonana tany Toliara ihany dia nidinika sy nifanakalo hevitra tamin'ireo antoko, fikambanana sy fiarahamonim-pirenena ny Filohan'ny Fanavaozana ny Repoblikan'i Madagasikara. Tao amin'ny… Fankalazana ny andro iraisam-pirenena ho an'ny zon'ny ankizy Précédent Fandraisana an-tanana ireo tra-boina vokatry ny afo Suivant Copyright © 2025 - Fiadidiana ny Repoblika Vers le haut Palais présidentiel Ambohitsorohitra Palais présidentiel Ambohitsorohitra BP: ______ Tél: +261 34 ___ __ Facebook Palais présidentiel Iavoloha Palais présidentiel Iavoloha BP: ______ Tél: +261 34 ___ __ Facebook